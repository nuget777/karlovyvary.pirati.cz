---
uid: ondrej.bednar
name:     Ondřej Bednář  	# běžně používáné jméno
titles:
  before: Mgr. et. Bc.
  after: 
# category:
# description: 
img: people/ondrej_bednar.jpg # zakomentuj radek dokud není fotka

profiles:
# facebook: https://www.facebook.com/jincer  # pokud nema, staci smazat tuto radku
# googleplus: https://plus.google.com/+uzivatel.na.googleplus
# twitter: https://twitter.com/jincer
# instagram: https://www.instagram.com/jincermak/ 

---
Patřím k podivínům, kteří po studiu nezůstali v Praze, nýbrž se "zakopali" v Karlových Varech. Studijní pouť mě provedla žurnalistikou a mediální vědou, pedagogikou a učitelstvím psychologie. To jednomu zkazí televizní zábavu. Pět let jsem učil na 2. stupni ZŠ dějepis a mimo to reformoval školství - tedy reformoval své nebohé žáky a kolegy. A oni na oplátku reformovali mě. Trochu jsem nasál radostí současné české školy: jak řešit šikanu, jak učit děti, které sice čtou, ale neví co. Nebo kterak připravit hodinu pro 13 žáků s individuálním vzdělávacím plánem. Inu, od čistých přezuvek ke zdravé škole je dlouhá cesta.

Na podzim odstartuju 22. divadelní sezónu svého divadla pro děti. Divadlo mě nakonec zlákalo víc než novinařina. Psát scénáře, texty písniček, muziku, vymýšlet výpravu představení. Sem tam ušít nějaký kostým, navrhnout svítící mapu planetární soustavy nebo nebeské saně. Kluci si prý pořád s něčím hrají a kutění kolem rekvizit je pěkná záminka. 

Kromě divadla pokouším i múzu hudební, mám za sebou pár opravdu vydařených překladů severských balad, pár opravdu komorních koncertů a ano, na klavír i na kytaru umím zahrát Amaj. Nebo třeba Cmaj. Pokud to nejde moc rychle po sobě.

Rovněž jsem absolvoval výcvik v arteterapii. Koneckonců celý život se dá brát jako definitivní sebezkušenostní výcvik, takže trocha terapeutické připravenosti neuškodí. 

Do pirátských vod mě přilákali Piráti, parta naspeedovaných aktivistů, kteří obrážejí koncerty alternativních kapel, vaří si ve stranické kanceláři domácí pivo, slézají se co týden v Loděnici, jako by byli nějací kámoši. A potom za covidu promění stejnou kancelář v komunitní centrum pro distribuci všeho potřebného od roušek a dezinfekce po notebooky pro děcka na online výuce. Díky karlovarským Pirátům jsem se od ledna 2020 zapojil také do činnosti místní skupiny Milionu chvilek pro demokracii. 

O psech, manželství a dětech mluvit nebudu, to jsou věci soukromé, o těch jedině na TikToku.
Mám speciální vztah k nonsensové poezii a k tvorbě Terryho Pratchetta.

***Ondřej Bednář***
