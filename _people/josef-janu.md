---
uid: josef.janu
name:     Josef Janů 	# běžně používáné jméno
titles:
  before: Ing.
  after:
category:
description: zastupitel, člen Výboru strategického rozvoje, zastupitel Karlovarského kraje
img: people/josef_janu.png # zakomentuj radek dokud není fotka
mail:
  - josef.janu@pirati.cz
mob:			  +420 606 183 864
profiles:
  facebook: https://www.facebook.com/pepik.janu # pokud nema, staci smazat tuto radku
# googleplus: https://plus.google.com/+uzivatel.na.googleplus
# twitter: https://twitter.com/jincer
# instagram: https://www.instagram.com/jincermak/ 
calendar: varskejpepik@group.calendar.google.com

---

**Josef Janů** (* 24. června 1969) se poprvé o „politiku“ začal aktivně zajímat v souvislosti s rokem 1989, kdy si tyto události plnohodnotně užil coby student 3.ročníku ČVUT v Praze, poté se oženil a většinu času věnoval rodince a samozřejmě práci. Aktivní „politický“ restart zaznamenal v období těsně před „Karlovarskou losovačkou“ v období vrcholící arogance slepence ODS+ČSSD a na přelomu let 2006/2007 byl spoluzakladatelem karlovarského hnutí „O co jim jde!?“ (dvoje úspěšné komunální volby 7,25% a 7,4% a jedny neúspěšné krajské 4,7%).

Postupem doby začal zjišťovat, že občanská hnutí jsou velmi potřebná, ale možnosti bojovat proti klasickým stranickým molochům velmi omezené a po několika letech rozvažování a podrobnějším seznámení se s komunitou a programem Pirátské strany (koaliční partner v komunálních volbách 2014) se rozhodl stát členem, asi nejliberálnějšího uskupení, které zde je a usilovat o to, aby tímto liberálním přístavem zůstalo i do budoucna :) … byla by škoda, kdyby se to pokazilo příliš brzy … bohužel, jako milovník historie lidstva ví, že k tomu samozřejmě dojde :/ 

Po vstupu se podílel na založení MS Karlovy Vary, kterého je nyní předsedou a protože je klasický sběratel funkcí, tak zároveň zastává post 1.místopředsedy Pirátů v Karlovarském kraji a je členem Republikového výboru. Prozatímním vrcholem jeho politických aktivit jsou úspěšné krajské volby 2016 v pozici lídra kandidátky, kdy se po 16-ti letech podařilo od moci odstavit zaháčkované oranžády a stávající aktivní účast v koalici v pozici uvolněného radního s gescí regionální rozvoj, projektové řízení a informatika.

Narozen v Táboře, vychováván v Tříklasovicích, Radeníně, Čekanicích - Tábor. Maturoval na stavební průmyslovce v Českých Budějovicích a následně promoval na ČVUT, fakulta stavební, obor pozemní stavby v Praze. Od roku 1991 žije s manželkou, dvěma dcerami a synem v Karlových Varech. Miluje všechna místa, kde žil a v podstatě i celou tu naší středoevropskou kotlinku :)

Profesní život spojil s projektováním a inženýringem v oblasti stavebnictví, kdy měl štěstí na praxi probíhající v 90-letech, která umožňovala seznámit se s oborem zcela komplexně od územního plánu, přes studie a projekty až po dozory a součinnost při výstavbě širokého spektra staveb (od úprav bytů a staveb RD po nádraží a hypermarkety). Od roku 1995 je členem České komory autorizovaných inženýrů a techniků. Svou profesní zkušenost měl možnost uplatnit i v rámci komunální politiky v odborných komisích, pracovních skupinách a nyní i ve svěřené krajské gesci.

Nedílnou součástí života je sportovní komunita, kdy po pestrém období aktivního sportování (dominantní basketbal … když máte 2 metry, tak asi jasná volba) se od roku 2000 začal více starat o výchovu sportující mládeže. Svůj dosavadní „bafuňářský“ život spojil s Volejbalovým klubem Karlovy Vary o který se stará z pozice předsedy klubu a samozřejmě trenéra. Za úspěch považuje, že i v době, kdy se špatně shánějí prostředky, děti jsou prý líné a dospělí se zajímají jen o sebe, tak klubová komunita funguje a z oddílu pohybujícího se na dně krajských soutěží, jsme se v kategorii juniorek pro sezonu 2014/15 probojovali do extraligy (toto bere za třešničku na dortu, která je a zítra být nemusí :). Osobní zkušenosti si rozšířil spolupořadatelstvím evropských turnajů dospělých, organizováním turnajů dětí (maximum 800 dětských sportovců z celé republiky) a účastí v republikové komisi mládeže volejbalového svazu a sportovní komisi města Karlovy Vary. Kolektivní sport považuje za jednu z nejlepších škol života pro téměř každé děcko, kdy se musíte naučit pomáhat a nechat si pomoci od druhých, vystupovat společně, ale vzít odpovědnost za individuální příspěvek, sdílet spolu úspěchy a podělit se o nezdar …

Zajímá ho asi vše co se děje kolem a je to schopen zaregistrovat. Rád naslouchá, ještě radši diskutuje a nebojí se názorových střetů … dokonce se dá říci, že je vyhledává. Nic Vás neposune dál, než konfrontace s odlišným názorem, kdy se musíte argumentačně snažit obhájit své stanovisko a pokud se navíc naučíte tolerovat oponenta, tak jste vítězi … cesta je však dlouhá a plná chyb :) když, ale víte, že cesta je cíl, tak jste spokojení. Má samozřejmě rád muziku a pokud je ve společnosti méně školených, tak si rád zahraje na kytaru a zazpívá. Pro široké spektrum zájmů má samozřejmě problém s termíny a potřeboval by někoho, kdo by ho nějak dokopal ke studiu jazyků.

Pirátskou stranu vidí, jako komunitu lidiček ve které je možno poukazovat a řešit jakékoli téma, snažit se dojít k životaschopnému řešení a pokusit se jej prosadit. Asi základní úkoly: hlídat si osobní svobodu a umět za ni nést odpovědnost, mít svobodný přístup k informacím, tolerovat a být tolerován.

[Veřejný kalendář](https://calendar.google.com/calendar/embed?src=varskejpepik@gmail.com)

- - - 
