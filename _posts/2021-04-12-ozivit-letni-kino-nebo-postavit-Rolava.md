---
date: 2021-04-12
category: blog
tags:
    - Zastupitelstvo
    - Kultura
    - Letní_kino
    - Rolava
title: Oživit letní kino, nebo postavit amfiteátr na Rolavě?
author: Karel Špecián
image: posts/LK_ROL.jpg
---
**Často se nás ptáte, jak se stavíme k záměru stavby nového letního kina v areálu Rolava. Za Piráty vidíme v plánu postavení amfiteátru v prostoru koupaliště tři zásadní problémy.**

**Samotný projekt by znamenal zabetonování úvah o znovuotevření, respektive ponechání scény v současném Letním kině. Areál Rolava z principu nemůže suplovat "Letňák" už jen kvůli lokalitě uprostřed sídliště.**


Projekt samotný počítá s obrovským zahlcením prostoru areálu Rolavy, to nutně povede k degradaci volnočasového areálu jako takového a diskomfort pro návštěvníky. Na toto téma se vyjádřila zastupitelka Barbora Hradečná pro Karlovarskou drbnu: *"Rozvoj již existujících volnočasových prostor se na první pohled zdá vcelku logickým krokem. Nicméně pokud to zároveň znamená zabetonování jakýchkoliv úvah o zachování areálu letního kina, nepovažuji to za šťastné směřování. Pominu-li, že prvním krokem by měla být hluková studie, i vzhledem k lokalizaci areálu vprostřed obydlené lokality, nevnímám snahu vtěsnat do omezeného prostoru vedle sebe nejrůznější volnočasové prvky (koupaliště, bruslařská dráha, lanové centrum, amfiteátr, sportoviště, autokemp, bazénový komplex etc) za přínosnou. Návštěvníkům to chtě nechtě přináší určitý diskomfort a rozčarování.*

*Raději bych šla cestou ponechání přírodní plovárny s biotopovým čištěním vody a moderním zázemím. Příkladem by mohlo být pražské koupaliště Lhotka."*

Posledním a neméně důležitým problémem je absence diskuse s veřejností, což se však začíná u současného vedení města Karlovy Vary stávat normou.
