---
date: 2021-03-24
category: blog
tags:
    - Zastupitelstvo
    - Kultura
    - KSO
    - KAM
title: Jestli se budes ptát, dostaneš flákanec
author: Tisková zpráva
image: posts/KAMKSO_02.png
---
**Rada města Karlovy Vary na svém zasedání 23.3.  nepovolila Pirátům pronájem reklamní plochy pro kampaň na podporu KSO a KAM KV. Žádné relevantní zdůvodnění neuvedla.**

Z důvodu obav o budoucnost městských příspěvkových organizací KSO a KAM KV, kterým vedení města Karlovy Vary odvolalo k 28. 2. 2021 ředitele, chtěli karlovarští Piráti spustit kampaň s názvem "KAM zmizelo KSO". Piráti dlouhodobě upozorňovali na nesrovnalosti okolo nových výběrových řízení na pozice ředitelů a také vyhýbavou argumentaci vedení města v čele s primátorkou Ferklovou, když nebyli schopni uvést žádné odůvodnění odvolání ředitelů a to i přes dotazy nejen politické opozice, ale zejména veřejnosti.

*"Kampaň má upozornit občany Karlových Varů na to, co se za jejich zády děje s příspěvkovými organizacemi města, a KAM až to může zajít. Ani jeden z ředitelů není zaměstnancem ani paní Ferklové, ani náměstků. Rada města by tak měla vyslyšet proseb občanů, odborníků i významných osobností a alespoň osvětlit, co je k takovému zásadnímu rozhodnutí osobně vedlo.  
Ředitelé příspěvkových organizací nemohou být vydáni na milost či nemilost pár jedincům, kteří takto rozhodují o budoucím směřování města. Z toho se bohužel pod vedením paní primátorky Ferklové stavá nebezpečný precedent,"* vysvětlila zastupitelka Barbora Hradečná.

V rámci kampaně si Jindřich Čermák za Piráty objednal prostor pro lampostery v místech poblíž budovy magistrátu a KAM KV, kde měly dva týdny viset slogany "KAM zmizelo KSO".

Bohužel rada na svém úterním jednání reklamu neschválila a to bez jakéhokoliv podstatného důvodu.

*"Rada města si musí moc dobře uvědomovat, že má máslo na hlavě. Neumím si představit z jakého jiného důvodu by blokovala legitimní objednávku reklamy, která byla naprosto v pořádku zpracována, nebyla konfliktní ani urážlivá,"* komentoval situaci Jindřich Čermák, *"Za tu dobu, co jsme v Karlových Varech v opozici, jsme toho zažili už hodně, ale vedení města najde vždy nový směr a nový vítr, kam opozici odfkouknout. Demokracie se z našeho města vytrácí,"* doplnil.

Zamítnutý plakát:

![](/assets/img/posts/KAMKSO.png)
