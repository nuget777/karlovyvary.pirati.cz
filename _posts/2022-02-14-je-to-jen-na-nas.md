---
date: 2022-02-14
category: blog
layout: post
tags:
title: Je to jen na nás
author: Jindřich Čermák
image: posts/dohoda.jpg
---
**Oblíbeným přístupem některých politiků je, že volič se má zajímat jen jednou za čtyři roky u voleních uren. Vševědoucí zvolený zástupce pak rozhodne i ve jménu jeho dobra, protože občan vlastně neví, co je pro něj dobré. Pravda, setkáváme se s tím zejména na úrovni celostátní. Ale i v některých lokálních tématech nám tento přístup zůstává. Na jeho obhajobu však musím podotknout, že míra složitosti je i ve většině komunálních témat značná. Vstupuje celá řada vazeb a aktérů a dopady nejsou většinou na první pohled vždy patrné. Zkrátka jednoduchá řešení neexistují (v drtivé většině případů).**

Nicméně zájmem toho, kdo řídí město (kraj, stát, doplňte si) by mělo být občanům všechno jasně vysvětlit. Předložit jim varianty, dopady a důvody. Nechat o nich diskutovat. Zkrátka z nich udělat partnera. A to nejen, když se musí, ale pokaždé, když se může. Není to jednoduchá cesta. Je lemována nezájmem, instantními řešení a celou řadou tzv. hejtů. Ale jen tak můžeme změnit naše krásné město. Aktivní občané, co se zajímají a starají o své okolí, ptají se volených politiků a nenechají se odbít prázdnými frázemi nebo PR fotkami. Politik je správcem města a partnerem pro jeho obyvatele, nikoliv jejich vůdcem.

***Jindřich Čermák, zastupitel za Piráty***
