---
date: 2022-05-23
category: blog
layout: post
tags:
title: My všichni jsme Karlovy Vary
author: Jindřich Čermák
image: posts/myvsichnijsme.jpg
---
**Na řádkách této rubriky se často věnujeme zapojení občanů do veřejného dění. Možná to od nás zní už jako značně obehraná melodie flašinetu, ale některé věci je třeba si stále připomínat. A ke změně, či alespoň malému zlepšení stačí vlastně jen docela málo. A nemusíte k tomu ani sedět v mýtickém pátém patře.**

V několika posledních letech se v okrajových částech našeho města, kam je někdy obtížné z centra dohlédnout, se konají skvělé aktivity místních. V Olšových Vratech, Čankově, Sedleci mají místní spolky za sebou povedené a pravidelné akce, které jsou středobodem kulturního života těchto čtvrtí. Ve velkém stylu rozjeli společenský život tento rok také v Počernech. A rozhodně nemohu zapomenout na spolek v Tuhnicích (ty nejsou na okraji, ale dokazují, že i v širším centru města může vzniknout bohatý společenský život) se svou snahou o komunitní život, korunovaný připomínkou tuhnické kapličky.

Bohatý a pestrý komunitní život posiluje naši společnou identitu a hrdost na naše skvělé město. Sice si někdy zoufáme nad některými problémy či kauzami, ale obýváme jedno z nejzajímavějších míst (po historické i přírodní stránce) široko daleko. A takto bychom k němu měli my všichni přistupovat – jako občané i jako jeho dočasní správci. Je proto důležité, budovat nové tradice i si vzpomínat na ty staré. I vy můžete uspořádat malou sousedskou slavnost, ze kterého se třeba postupem času stane pěkná každoroční událost. Nemusíte jen čekat, co za vás „město“ vymyslí. To město jsme totiž my všichni.

***Jindřich Čermák, zastupitel za Piráty***
