---
date: 2021-07-24
category: blog
layout: post
tags:
    - Zastupitelstvo_města
title: Co děláme v magistrátních temnotách | listopad 2021
author: Piráti Karlovy Vary
image: posts/thmbnl.jpg
---

**Co děláme v magistrátních temnotách? Přinášíme horké novinky z posledního jednání zastupitelstva města Karlovy Vary!**

*Nechcete číst celý text? Pusťte si Magistrátní temnoty ve formě [podcastu](https://anchor.fm/pirati-kvk/episodes/Co-dlme-v-magistrtnch-temnotch--Listopad-2021-e19tbk1)!*

**Nová územní studie Stará vodárna a Meandr Ohře**

Toto téma jsme otevřeli hned v úvodu jednání. Nová studie počítá s velmi hustou výstavbou bytového charakteru a trochu se z toho vytratil kulturní a sportovní směr. Proto jsme na zastupitelstvu zjišťovali jaký je záměr s využitím tohoto území. Jak jsme se dozvěděli od náměstka Trtka, v první fázi počítá vedení města s nějakým procentem bytové zástavby. Město však do budoucna sportovní a kulturní vyžití v této oblasti nevylučuje. Budeme tedy pozorně sledovat, jak se situace bude vyvíjet a dále vás informovat.

  

**Další osud tržiště ve Varšavské ulici**

Na zastupitelstvu vzešla otázka, co bude dále s oblastí po tržišti na Varšavské ulici, která teď slouží jako pomocná plocha při rekonstrukci nástupiště Tržnice. Náměstek Bursík uvedl, že se na příští rok připravuje drobná revitalizace prostoru. Počítá se s pásem zeleně a malou trojúhelníkovou oblastí. Foodtracky a stánky by se měly posunout blíže k budově městské tržnice. V blízké době by se měla soutěžit projektová dokumentace a na začátku příštího roku snad budeme vědět více.

  

**Nová vyhláška upravující dobu nočního klidu**

V Karlových Varech fungovala vyhláška, která čas nočního klidu posouvala o víkendech od půlnoci do 6:00 ráno. Město se však dozvědělo, že tato vyhláška je v rozporu se zákonem a tudíž ji musí upravit. Tato úprava spočívá v navrácení času nočního klidu na 22:00-6:00. Snažili jsme se zajistit, aby touto změnou nedošlo k diskriminaci provozovatelů menších kulturních akcí. Proto jsme navrhli, aby bylo pro provozovatele a promotéry těchto akcí jednodušší 22. hodinu prolomit. V návrhu vyhlášky jsou totiž jen velké, městem podporované, nebo městem pořádané akce.

Náš návrh spočíval ve vytvoření formuláře, který by provozovatel vyplnil a jímž by se následně zabývalo zastupitelstvo, které by tak vyhlášku každoročně aktualizovalo. To se nám bohužel nepovedlo. Dílčí úspěch, kterého jsme dosáhli bylo však jednodušší prolomení v měsících červnu až září, kdy se v našem městě koná většina takových akcí.

Do budoucna však budeme bojovat za jednodušší prolomení právě malými provozovateli. Proto toto téma otevřeme i na kulturní komisi.

  

**Divadelní korzo a socha Karla IV.**

Proti [vizualizaci Divadelního korza](https://www.kamkv.cz/divadelni-korzo), kterou představil KAM KV, nemáme v zásadě nic. Jde o pozitivní krok, který otevírá park do celého prostoru, což má potenciál společně se sochou nalákat návštěvníky aby zde strávili nějaký čas.

Stále však nesouhlasíme s tím, jakým způsobem byly na sochu vybírány finanční prostředky, zejména v rámci Karlovarského kulturního léta. [Zde každý návštěvník, který si koupil vstupenku přispěl na tuto sochu ať už chtěl či ne](https://karlovyvary.pirati.cz/aktuality/kazdy-trochu-stavi-sochu.html). Zde vnímáme určitý tlak ze strany Rotary klubu směrem k městu, a proto jsme se na zastupitelstvu ptali, jaká tedy role města v rámci stavby sochy bude. Jak uvedla paní primátorka, město v tuto chvíli nemá záměr na jezdeckou sochu přispět. Město tak pouze poskytne pro sochu prostor (v tuto chvíli pravděpodobně na divadelním náměstí), a investice do prostoru kam se bude umisťovat.

Samotná socha je již zadána k výrobě a měla by být v tomto prostoru umístěna během příštího roku.

<iframe width="560" height="315" src="[https://www.youtube.com/embed/q5kpYGgBAno](https://www.youtube.com/embed/q5kpYGgBAno)" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe> *Co děláme v magistrátních temnotách | listopad 2021*
