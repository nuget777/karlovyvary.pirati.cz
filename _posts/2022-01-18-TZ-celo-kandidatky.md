---
date: 2022-01-18
category: blog
layout: post
tags:
    - Tiskova_zprava
    - Komunalni_volby
title: Karlovarští Piráti zvolili čelo kandidátky do komunálních voleb
author: Tisková zpráva
image: posts/TZ.jpg
---

**Členská základna Pirátů v Karlových Varech zvolila čelo kandidátky do letošních komunálních voleb. Kandidátku na primátorku Barboru Hradečnou doplnil ekonom Bohdan Vaněk, krajský radní Jindřich Čermák, sociální pracovník Lukáš Vojtěch Vodenka a osmnáctiletý člen komise pro přeshraniční spolupráci Karel Špecián.**

  

>*“Již čtvrtým rokem zastáváme v městském zastupitelstvu roli konstruktivní opozice. Přicházíme s vlastními návrhy rozvoje města, pravidelně informujeme občany o tom co se chystá a plánuje, o naší práci. Nyní je čas převzít odpovědnost a posunout město do 21. století. Karlovy Vary jako lázeňské a kulturní centrum Evropy, , to je oč budeme v letošních volbách usilovat. Jsme na to připraveni a já vím, že o svůj tým odborníků se mohu kdykoliv opřít,”* 
uvedla kandidátka na primátorku **Barbora Hradečná**.

  

Primární volba čela kandidátky probíhala již od začátku prosince, kdy se po rozhodlo o 2. a 3. místě kandidátky, které obsadil ekonom Bohdan Vaněk a krajský radní Jindřich Čermák.

  

>*"Město má nespočet problémů, tím nejaktuálnějším je bezesporu nový rozpočet, kde je jedna chyba za druhou. Chceme-li začít s udržitelným rozvojem města, nepůjde to s prázdnou pokladnou. To je oblast, kterou jsem na městě připraven vyřešit,"* 
uvedl **Bohdan Vaněk**.

  

**Jindřich Čermák**, který ve volbách v roce 2018 zastával pozici lídra, objasnil, proč tuto pozici znovu neobhajoval: 
>*“Je potřeba, aby se lídr věnoval kampani na 100 %, což bych při řízení krajského školství nedokázal. Rád pomohu svými znalostmi a zkušenostmi svým kolegyním a kolegům na kandidátce. Věřím, že máme co nabídnout, abychom mohli opět vrátit město občanům.”*

  

V dovolbě čela uspěl také sociální pracovník a sociální antropolog Lukáš Vojtěch Vodenka společně se studentem a členem krajské komise pro přeshraniční spolupráci Karlem Špeciánem.

  

>*"Oblast sociálních věcí bývá často marginalizována a bývá na ni kladen velmi malý důraz. Mám však za to, že právě tato oblast je jedna z těch, na které by se mělo stavět. Sociální služby jsou dlouhodobě podfinancované. Přitom slouží k pomoci těm nejzranitelnějším. Nesmíme zapomínat na podporu těch, kteří osobám s handicapem, a to nejen tím fyzickým, pomáhají, ať už jde o rodinu, nebo sociální pracovníky,"* 
uvedl **Lukáš Vojtěch Vodenka**.

  

>*"Mladí lidé často o politiku a události na městě nejeví žádný zájem, není pak žádným překvapením, že jejich problémy nikdo neřeší. To je však obrovská chyba,"* říká **Karel Špecián** a dodává, *"Hodlám být hlasem mladých lidí. Jsem připraven hájit jejich zájmy, řešit jejich problémy, ale také otevřít jim město a tuto problematiku přiblížit."*

  
  
  ---

Výsledné pořadí kandidátky

Výsledné pořadí kandidátky

1.  [Barbora Hradečná](https://karlovarsky.pirati.cz/lide/barbora-hradecna/) - 36 let, specialistka na Public relations, zastupitelka Karlových Varů    
2.  [Bohdan Vaněk](https://karlovarsky.pirati.cz/lide/bohdan-vanek/) - 48 let, projektový manažer, člen Finančního výboru v Karlových Varech a Karlovarském kraji    
3.  [Jindřich Čermák](https://karlovarsky.pirati.cz/lide/jindrich-cermak/) - 39 let, radní Karlovarského kraje pro školství a zastupitel Karlových Varů, politický analytik
4.  [Lukáš Vojtěch Vodenka](https://lide.pirati.cz/profil/3135/) - 30 let, sociální pracovník a sociální antropolog
5.  [Karel Špecián](https://karlovarsky.pirati.cz/lide/karel-specian/) - 18 let, student, člen krajské Komise pro přeshraniční spolupráci
