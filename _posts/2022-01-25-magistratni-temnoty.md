---
date: 2022-01-25
category: blog
layout: post
tags:
    - Zastupitelstvo_města
title: Co děláme v magistrátních temnotách | leden 2022
author: Piráti Karlovy Vary
image: posts/magtem0122.jpg
---

**25. ledna proběhlo 1. jednání zastupitelstva Karlových Varů v tomto roce. Jaké novinky a úskalí zastupitelstvo přineslo se dozvíte v našem dnešním shrnutí.
Program jednání měl 33 bodů a zastupitelstvo proběhlo velmi rychle. Velkou diskusi však vzbudil bod 8, který se týkal územního plánu a následně bod č. 9, týkající se zrušení regulačního plánu na Vyhlídce.**

*Pusťte si Magistrátní temnoty i v podobě [podcastu](https://anchor.fm/pirati-kvk/episodes/Co-dlme-v-magistrtnch-temnotch--leden-2022-e1deuvt)*

## Co to vlastně územní plán je?

Jedná se o strategický dokument města, kde je vytyčeno, které budovy a zařízení budou ve kterých lokalitách postaveny. Kudy povede silnice, železnice a dráty vysokého napětí. To je v kostce územní plán.

ÚP se připravuje cca 15 let. Jeho vzniku předchází také veřejná jednání, ve kterých se mohou občané k jeho obsahu vyjádřit a podávat námitky, které byly zapracovány.

Dohromady jde o několik set stran textu. Jedná se tedy o velmi robustní materiál.

Dobrou zprávou je, že ani po důsledném přezkoumání tohoto dokumentu společně s odborníky jsme žádnou závažnou chybu nenašli. Kvitujeme tedy, že byl předložen a schválen.

Velmi důležitým faktorem také je, že tento materiál je živoucí. Nekončí to schválením a i po něm lze v dokumentu dělat změny a výjimky.

  

## Má to však háček

Problém však nastal v kontextu zahradnictví Na Vyhlídce a rušení regulačního plánu v této lokalitě, na což se územní plán odvolává. Z původního grafického návrhu totiž nebylo zřejmé, jaká regulace v dané oblasti vlastně je. V zápisu chyběly i další informace a odpovědi vedení města byly v tomto kontextu velmi nejednoznačné. Například náměstek primátorky Kopfstein podřekl, že rušení RP chtějí podstoupit na něčí žádost. Čí žádost to byla jsme se však již nedozvěděli.

  

**To byly důvody, proč jsme se při schvalování územního plánu zdrželi a proč jsme byli proti zrušení regulačního plánu.**

  

## Vyhláška o zavírání nočních podniků

Stále se řeší problematika nové kontroverzní vyhlášky o posunutí zavírací doby nočních podniků. Naposledy k tomuto tématu byl svolán kulatý stůl za přítomnosti primátorky, provozovatelů a zástupců městské i státní policie. Výstupem je v tuto chvíli návrh memoranda o následné spolupráci.

**V blízké době vás budeme o situaci informovat.**

{% include youtube.html id='lnjBgjNJnaE' %} *Co děláme v magistrátních temnotách | leden 2022*
