---
date: 2022-08-03
category: blog
layout: post
title: Zajistíme, aby mladí měli důvod v Karlových Varech zůstávat a žít
author: Karel Špecián
image: posts/kaja_vlak.jpg
---
**Smutným trendem současné doby je úprk mladých lidí z Karlových Varů, ale i z celého Karlovarského kraje. A člověk se jim vlastně ani nemůže moc divit. Mají pocit, že jejich názor tu nikoho nezajímá, že tu není co dělat, vedení města na ně neustále kašle a vlastně dělá vše pro to, aby jejich odchod podpořilo.**
Nechceme však jen sedět a koukat, jak všichni mladí a perspektivní lidé odsud odchází. Proto tu připravíme takové podmínky, aby byl důvod zůstat. 
Zasadíme se o zajištění startovacího bydlení pro mladé. Není přece normální, aby mladí lidé museli do třiceti bydlet u rodičů, protože si zkrátka nemohou dovolit nájem ani hypotéku. 
Chceme, aby Vary žily. Můžeme tu mít rozmanité druhy kulturních akcí spojených  se vzděláváním a cestovním ruchem. Budeme hledat i nové cesty - například e-sport, pro který tu máme skvělé zázemí.
Karlovy Vary mají v tomto směru obrovský potenciál. 
**Pojďme toho využít a udělejme z Karlových Varů město pro život ve 21. století, odkud lidé nebudou utíkat, ale naopak se i rádi vracet.**
***Karel Špecián, kandidát č. 5 do ZM Karlovy Vary***
