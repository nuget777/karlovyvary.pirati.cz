---
date: 2022-01-28
category: blog
layout: post
tags:
    - Zastupitelstvo_města
    - Sanatorium_Trocnov
title: Koalice otočila - Město prodá sanatorium Trocnov
author: Piráti Karlovy Vary
image: posts/trocnov_3.png
---

**Koalice otočila - Město prodá sanatorium Trocnov.
Zastupitelstvo posvětilo záměr rady města na prodej sanatoria Trocnov!**

Původně evangelický hospic, stojící v [ulici Krále Jiřího](https://cs.wikipedia.org/wiki/Kr%C3%A1le_Ji%C5%99%C3%ADho_(Karlovy_Vary)) a vystavěný ve stylu [hrázděných](https://cs.wikipedia.org/wiki/Hr%C3%A1zd%C4%9Bn%C3%A9_zdivo) středověkých hradů a tvrzí, je jedním z **posledních** objektů lázeňského charakteru ve vlastnictví města. Vila, jež byla prohlášena [kulturní památkou](https://cs.wikipedia.org/wiki/Kulturn%C3%AD_pam%C3%A1tka_(%C4%8Cesko)) a od roku je [1995](https://cs.wikipedia.org/wiki/1995) památkově chráněna, půjde do dražby formou licitace. Její vyvolávací cena je 56 milionů korun.

  

Tento obrat vedení města je překvapivý. Ještě v roce 2020 totiž svorně tvrdilo, že o prodeji Trocnova rozhodně neuvažuje. *

> *„Dostali jsme nabídku, abychom zveřejnili záměr na prodej sanatoria Trocnov. Ale rada tuto nabídku neschválila. Zatím nezamýšlíme, že bychom Trocnov prodali. Máme dál zájem, abychom ho pronajímali a příští rok by mělo dojít k novému výběrovému řízení,“*
**uvedla tehdy primátorka Pfeffer Ferklová.**

  

I přes toto tvrzení primátorky město však vloni nájemní smlouvu neprodloužilo a přistoupilo k prodeji. **Hlavním argumentem se pak stalo to, že se neví, co s tím a že je budova ve špatném technickém stavu.** 
Na jednání zastupitelstva jsme dostali možnost jít se do sanatoria podívat a rádi této nabídky využijeme. O stavu vás budeme informovat.

***A co vy? Je podle vás dobře že se město zbavuje majetku? Mělo by sanatorium samo provozovat?***
